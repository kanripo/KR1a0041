# -*- mode: mandoku-view -*-
#+TITLE: 大易粹言
#+DATE: 2015-09-23 09:34:31
#+PROPERTY: JUAN 26
<pb:KR1a0041_WYG_026-1a>¶
欽定四庫全書¶
　大易粹言卷二十六　　　宋　方聞一　編¶
䷙(乾下/艮上)¶
　伊川先生曰大畜序卦有无妄然後可畜故受之以¶
　大畜无妄則為有實故可畜聚大畜所以次无妄也¶
　為卦艮上乾下天而在於山中所畜至大之象畜為¶
　畜止又為畜聚止則聚矣(一有/又字)取天在山中之象則¶
　為藴畜取艮之止乾則為畜止止而後有積故止為¶
<pb:KR1a0041_WYG_026-1b>¶
　畜義(易/傳)¶
大畜利貞不家食吉利涉大川¶
　伊川先生曰莫大於天而在山中艮在上而止乾於¶
　下皆藴畜至大之象也在人為學術道徳充積於内¶
　乃所畜之大也凢所畜聚皆是專言其大者人之藴¶
　畜宜得正道故云利貞若夫異端偏學所畜至多而¶
　不正者固有矣既道徳充積於内宜在上位以享天¶
　禄施為於天下則不獨於(一无/於字)一身之吉天下之吉¶
<pb:KR1a0041_WYG_026-2a>¶
　也若窮處而自食於家道之否也故不家食則吉所¶
　畜既大宜施之於時濟天下之艱險乃大畜之用也¶
　故利涉大川此只據大畜之義而言彖更以卦之才¶
　徳而言諸爻則唯有止畜之義蓋易體道隨宜取明¶
　且近者(易/傳)¶
　廣平游氏曰說者以大畜為君畜臣夫賢者易禄而¶
　難畜而盛徳之士蓋有君不得而臣者恐无畜大賢¶
　之理如以為所畜者非成徳之彦則不足以當所尚¶
<pb:KR1a0041_WYG_026-2b>¶
　之賢而非所謂止健也且攬羣材而並用之故重道¶
　輕禄者不足以自髙宜莫如堯舜而童牛之牿豶豕¶
　之牙徒取於私欲不行豈聖君之盛徳曽何健之止¶
　乎又以不家食為聖人能養賢以及萬民不待家食¶
　而民被其養矣然自古養萬民者藉令不知為政亦¶
　无家食之理況大畜尚賢之卦也其畜道之成亦曰¶
　何天之衢亨未及言養民也恐不須生此義(易/說)¶
　白雲郭氏曰健天徳也能止天徳其畜大矣惟天為¶
<pb:KR1a0041_WYG_026-3a>¶
　大惟堯則之堯之止健也不識不知順帝之則文王¶
　之止健也天何言哉四時行焉百物生焉孔于之止¶
　健也能止之則畜而有之矣為大利為大貞上合乾¶
　徳内之所畜也不家食以養賢外之所畜也外内止¶
　健而畜之其於濟難也何有无妄動以天大畜止天¶
　徳畜之所以能動也而序卦言有无妄而後可畜者¶
　是亦无妄言不利有攸徃之義也然則畜之而後能¶
　動者又大畜言利涉大川之義也二卦相終始而後¶
<pb:KR1a0041_WYG_026-3b>¶
　其道大備(易/說)¶
彖曰大畜剛健篤實輝光日新其徳剛上而尚賢能止¶
健大正也不家食吉養賢也利涉大川應乎天也¶
　伊川先生曰剛健篤實輝光以卦之才徳而言也乾¶
　體剛健艮體篤實人之才剛健篤實則所畜能大充¶
　實而有輝光畜之不已則其徳日新也○剛上陽居¶
　上也陽剛居尊位之上為尚賢之義止居健上為能¶
　止健之義止乎健者非大正則安能以剛陽在上與¶
<pb:KR1a0041_WYG_026-4a>¶
　尊尚賢徳能止至健皆大正之道也○大畜之人所¶
　宜施其所畜以濟天下故不食於家則吉謂居天位¶
　享天禄也國家養賢賢者得行其道也利涉大川謂¶
　大有藴畜之人宜濟天下之艱險也彖更發明卦才¶
　云所以能涉大川者以應乎天也六五君也下應乾¶
　之中爻乃大畜之君應乾而行也所行能應乎天无¶
　艱險之不可濟況其它乎(並易/傳)¶
　横渠先生曰剛健篤實日新其徳乃天徳也○强學¶
<pb:KR1a0041_WYG_026-4b>¶
　者徃徃心多好勝必无心處一乃善也定然後始有¶
　光明唯能定已是光明矣若常移易不定何求光明¶
　易大抵以艮為止止乃光明時止時行動静不失其¶
　時其道光明謙天道下濟而光明天在山中大畜君¶
　子以剛健篤實輝光日新其徳定則自光明故大學¶
　定而至於能慮人心多則无由光明○陽卦在上而¶
　上九又在其上故曰剛上而尚賢(並易/說)¶
　廣平游氏曰柔得位而上下應之小者之畜也古之¶
<pb:KR1a0041_WYG_026-5a>¶
　人有行之者若仲山甫之於宣王是也故詩人稱之¶
　曰柔嘉維則又曰衮職有闕惟仲山甫補之剛上而¶
　五承之能止健大者之畜也古之人有行之者若伊¶
　尹之於太甲是也故髙宗稱之曰先正保衡作我先¶
　王則補衮之闕不足道也夫人主之利勢固能利害¶
　而擅生殺矣可不謂健已乎非有大人之正徳終始¶
　惟一者孰能止之昔之辯士蓋有能變亂名實而使¶
　其君虚己以聽之至於疏間親新間舊言聽計從无¶
<pb:KR1a0041_WYG_026-5b>¶
　不遂其意者其術智亦足以畜其君矣而君子惡之¶
　為其不正耳此大畜所以言其利貞也大人在上則¶
　天下利見而野无遺賢矣羣賢畢進則莅天職而食¶
　於朝此所謂不家食也羣賢不家食則禮義立而政¶
　事脩財用足而百志成萬邦咸寧吉孰大焉亦何難¶
　之不濟乎故曰利渉大川當是時命有徳討有罪无¶
　容心焉天理而已矣故曰應乎天也(易/說)¶
　龜山楊氏曰艮止也乾健也一陽在上能止健大者¶
<pb:KR1a0041_WYG_026-6a>¶
　畜也與小畜異矣剛健篤實乾徳也畜之於内則輝¶
　光日新所畜亦大矣此天在山中之象也剛上而尚¶
　賢能止健言上九也剛居一卦之上與三合志則乾¶
　道上行矣尚賢也尚賢止健非大者正其孰能之所¶
　以利正也然尚賢而不與之共天位食天禄非尚賢¶
　之義也故不家食乃吉五居尊位而應乎乾應乎天¶
　也應天而時行則无徃不濟矣故利涉大川(自大畜/利貞至)¶
　(此易/說)¶
<pb:KR1a0041_WYG_026-6b>¶
　兼山郭氏曰易之稱大者凡四卦皆以賢為主大有¶
　有賢之卦也大畜畜賢之卦也大壯大者之壯大過¶
　大者之過老子曰域中有四大而王居一焉則王之¶
　為大者以賢為大也故其辭曰剛上而尚賢能止健¶
　大正也利涉大川應乎天者謂二五也六五才不足¶
　而位有餘疑不可以濟難唯能應乎天无行險以徼¶
　幸之心是以必濟也而說者謂挾衆為助其未優乎¶
　(易/說)○健為天徳大畜止健畜天徳也故彖曰剛健篤¶
<pb:KR1a0041_WYG_026-7a>¶
　實輝光日新其徳不能畜天徳則見於有為者不能¶
　无妄故天徳止於大畜而動於无妄也序卦曰有无¶
　妄而後可畜是為交相養之道則知无妄者動亦无¶
　妄静亦无妄而大畜一於止矣(大畜/圖)¶
　白雲郭氏曰卦之才能止健故内能成剛健篤實之¶
　徳發於事業者又輝光而日新也剛健篤實猶中庸¶
　所謂至誠輝光所謂誠則形形則著著則明也日新¶
　所謂悠久无疆也好剛者常不能下人蓋有剛强不¶
<pb:KR1a0041_WYG_026-7b>¶
　撓之才非有徳故也大舜樂取於人以為善所謂有¶
　徳者也書以𤣥徳稱之𤣥徳天徳也故剛上而尚賢¶
　者必止健得天徳之大正者能之非有天徳之大者¶
　不能也賢不家食禄之也書曰惟賢非后不食蓋古¶
　之人不仕无禄則耕耕而食之家食也仕而得禄以¶
　代耕則不耕不耕則非家食也至於孟子所謂廩人¶
　繼粟庖人繼肉皆養賢大烹之道不必人君蚤暮哺¶
　啜之也二五之應以艮應乾止乾之健而畜之其於¶
<pb:KR1a0041_WYG_026-8a>¶
　涉大川為餘事蓋有剛徳可以涉難尚賢可以渉難¶
　大畜兼之故涉大川優為之矣(易/說)¶
象曰天在山中大畜君子以多識前言徃行以畜其徳¶
　伊川先生曰天為至大而在山之中所畜至大之象¶
　君子觀象以大其藴畜人之藴畜由學而大在多聞¶
　前古聖賢之言與行考跡以觀其用察言以求其心¶
　識而得之以畜成其徳乃大畜之義也(易/傳)○陳瑩中¶
　答吴國華天在山中便是芥子納須彌之義先生謂¶
<pb:KR1a0041_WYG_026-8b>¶
　正南北說却須彌无體芥子无量(楊遵/道録)¶
　横渠先生曰博文約禮猶至著入至簡故可使不得¶
　叛而去温故知新多識前言徃行以畜徳繹舊業而¶
　知新蓋思昔未至而今至縁舊所見聞而察來皆其¶
　義也(正/蒙)○且滋養其明明則求經義將自見矣又不¶
　可徒養須觀它前言徃行使畜得己徳若要成徳須¶
　是速行之○學不長者无它術唯是與朋友講治多¶
　識前言徃行以育其徳非禮勿言非禮勿動即是養¶
<pb:KR1a0041_WYG_026-9a>¶
　心之術也苟以前言徃行為无益自謂不能明辨是¶
　非則是不能居仁由義自弃也決矣○學者既知此¶
　心且擇所安而行之已不愧疑則闕之更多識前言¶
　徃行以養其徳多聞闕疑多見闕殆而今方要從頭¶
　整理將前言徃行常合為一有不合自是非也人能¶
　不疑便是徳進蓋已於大本處不惑雖未加工思慮¶
　必常在此積久自覺漸變學者惡其自足足則不復¶
　進(並經學/理窟)¶
<pb:KR1a0041_WYG_026-9b>¶
　龜山楊氏曰君子多識前言徃行非徒資見聞而已¶
　所以畜徳也畜徳則所畜大矣(易/說)○易曰君子多識¶
　前言徃行以畜其徳孟子曰博學而詳說之將以反¶
　說約也世之學者欲以彫繪組織為工誇多鬬靡以¶
　資見聞而已故摭其華不茹其實未嘗畜徳而反約¶
　也彼亦烏用學為哉(孟/解)¶
　白雲郭氏曰髙髙在上者天之體也而天道无乎不¶
　在其在人亦莫不有之皆自失之耳且以山言之一¶
<pb:KR1a0041_WYG_026-10a>¶
　山必不能畜天之大也而畜天之道則為有餘在人¶
　亦然故君子欲多識前聖之言以知天之徳何如而¶
　可畜也欲多識徃聖之行以見天之徳如是而可畜¶
　也是以稽其言考其行如是而畜之則天徳盡在是¶
　矣故能畜其徳也其徳者謂剛健篤實輝光日新之¶
　天徳也此所以為大畜也歟且識孔子之言曰天何¶
　言哉四時行焉百物生焉則知天之徳以是而畜之¶
　也識惟天為大惟堯則之則見天之徳以是而可畜¶
<pb:KR1a0041_WYG_026-10b>¶
　也故知帝堯孔子之言行如此是為多識前言徃行¶
　矣所以能畜其徳也然自其不可名而言之則曰天¶
　道自其可名而言之則曰天徳其實一也畜以徳為¶
　本故大畜言畜其徳小畜言懿文徳能畜天徳斯能¶
　行大道矣(易/說)¶
初九有厲利己象曰有厲利己不犯災也¶
　伊川先生曰大畜能(一作/艮)止畜乾也故乾三爻皆取¶
　被止(一作/正之)為義艮三爻皆取止之為義初以陽剛又¶
<pb:KR1a0041_WYG_026-11a>¶
　健體而居下必上進者也六四在上畜止於己安能¶
　敵在上得位之勢若犯之而進則有危厲故利在己¶
　而不進也在它卦則四與初為正應相援者也在大¶
　畜則相應乃為相止畜上之與三皆陽則為合志蓋¶
　陽皆上進之物故有同志之象而无相止之義○有¶
　危則宜已不可犯災危而行也不度其勢而進有災¶
　必矣(並易/傳)¶
　横渠先生曰趨其應則有二三之阻故不若己也(易/說)¶
<pb:KR1a0041_WYG_026-11b>¶
　廣平游氏曰且賢者之畜君亦必有道焉量而後入¶
　信而後諌不量而入則將至於失身未信而諌則君¶
　必以為謗已故初則有厲而利己(易/說)¶
　龜山楊氏曰剛健而上行乾徳也然陽微而居一卦¶
　之下為上所畜有厲也進則犯災矣故利己(易/說)¶
　白雲郭氏曰天道上行今居下焉有難畜之象惟聖¶
　人則安而畜之賢人則利而畜之中人之才則勉强¶
　而畜之必不使有失於天徳也失天徳則納諸䧟阱¶
<pb:KR1a0041_WYG_026-12a>¶
　其危可立而待然人雖知危之可畏而不知危之為¶
　利知危之可畏者不知反身脩徳之道也知危之為¶
　利者蓋以危而脩徳則无犯災之理反所以為己之¶
　利也故古之人以宴安為酖毒如此則有厲為利己¶
　明矣畜徳之初蓋有出於勉强知之而未必好之者¶
　故因有厲而畜其徳也如艮之九三為力止之道則¶
　曰厲薫心同意若夫聖人則安不忘危存不忘亡治¶
　不忘亂蓋其脩徳不繫乎有厲无厲是以其身常安¶
<pb:KR1a0041_WYG_026-12b>¶
　而國家可保故曰有始有卒者其惟聖人乎初九不¶
　足以與此利己者非若利吾身之利蓋誠利於治已¶
　也(易/說)¶
九二輿說輹象曰輿說輹中无尤也¶
　伊川先生曰二為六五所畜止勢不可進也五據在¶
　上之勢豈可犯也二雖剛健之體然其處得中道故¶
　進止无失雖志於進度其勢之不可則止而不行如¶
　車輿脫去(一有/其字)輪輹謂不行也○輿說輹而不行者¶
<pb:KR1a0041_WYG_026-13a>¶
　蓋其處得中道動不失宜故无過尤也善莫善於剛¶
　中柔中者不至於過柔耳剛中中而才也初九處不¶
　得中故戒以有危宜已二得中進止自无過差故但¶
　言輿說輹謂其能不行也不行則无尤矣初與二乾¶
　體剛健而不足以進四與五隂柔而能止時之盛衰¶
　勢之强弱學易者所宜深識也(並易/傳)¶
　横渠先生曰不阻於三則見童於四不躁進者位中¶
　也(易/說)¶
<pb:KR1a0041_WYG_026-13b>¶
　廣平游氏曰二則輿說幅二得中矣有剛中之徳有¶
　載上之才猶有待而後行非不欲行也道合則從不¶
　可則去此中无尤之道也(易/說)¶
　龜山楊氏曰五居尊位與二為應能上健者也二以¶
　剛中為上所畜雖欲上行不可得也故曰輿說輹言¶
　不行也以其得中故无尤(易/說)¶
　白雲郭氏曰人心操則存捨則亡古之人必求其放¶
　心而後謂之學者以不能操其心而止之則不能畜¶
<pb:KR1a0041_WYG_026-14a>¶
　徳故也畜之初未能力也畜之中則不得不力止之¶
　矣故九二有輿說輹中无尤之辭焉輿說輹蓋必止¶
　不行之象止而說之則不失其中故无尤不能說而¶
　上雖中亦尤也孔子絶四曰毋意毋必毋固毋我雖¶
　孔子之聖亦必絶而毋之然後天徳可存而孔子乃¶
　能配天況衆人乎故貳過遷怒皆放心之小者顔子¶
　未嘗有焉亦可謂庶幾畜天徳者矣此中庸所以言¶
　慎獨君子戒慎乎其所不睹恐懼乎其所不聞然後¶
<pb:KR1a0041_WYG_026-14b>¶
　天命之性可使不失不然則物交物而引之驅而納¶
　諸罟擭䧟阱之中矣至孟子則曰我四十不動心蓋¶
　亦說輹之道也(易/說)¶
九三良馬逐利艱貞曰閑輿衛利有攸徃象曰利有攸¶
徃上合志也¶
　伊川先生曰三剛健之極而上九之陽亦上進之物¶
　又處畜之極而思變也與三乃不相畜而志同相應¶
　以進者也三以剛健之才而在上者與合志而進其¶
<pb:KR1a0041_WYG_026-15a>¶
　進如良馬之馳逐言其速也雖其進之勢(一作/志)速不¶
　可恃其才之健與上之應而忘備與慎也故宜艱難¶
　其事而由貞正之道輿者用行之物衛者所以自防¶
　當自(一无/自字)日常閑習其車輿與其防衛則利有攸徃¶
　矣三乾體而居正能貞者也當其銳進故戒以知難¶
　與不失其貞(一作/正)也志既銳於進雖剛明有時而失¶
　不得不誡也○九三所以利有攸徃者以與在上者¶
　合志也上九陽性上進且畜已極故不下畜三而與¶
<pb:KR1a0041_WYG_026-15b>¶
　(一有/三字)合志上進也(並易/傳)¶
　横渠先生曰不防輿衛而進歴二隂則或有童牿說¶
　輹之害不利其徃也本乎天者親上故上合志也(易/說)¶
　廣平游氏曰九二輿說輹至於三位髙而近君矣故¶
　良馬逐然世治不輕進國有道不變塞焉故利艱貞猶¶
　且自戒曰閑吾輿以習其載閑吾衛以防其逸力厚¶
　而義不行才全而用有序上非我應也而其徳同已¶
　非上比也而其志合内之畜於己者如此其周外之¶
<pb:KR1a0041_WYG_026-16a>¶
　畜於君者如此其審則安徃而不利哉(易/說)¶
　龜山楊氏曰九三居乾體之極能健行者也故曰良¶
　馬逐恃才而徃易而不知戒則行或躓矣故利艱貞¶
　曰閑輿衛輿以行逺閑之則无覆轍之虞衛以自防¶
　閑之則无失守之患此戒慎之至也然畜極而反理¶
　之常然上九雖有止健之才當畜道之窮變而通之¶
　之時也三為正應則與之合志矣故利有攸徃(易/說)¶
　兼山郭氏曰九三乾為馬三陽至此而並進良馬角¶
<pb:KR1a0041_WYG_026-16b>¶
　逐之象也三陽之進有正有不正者焉則其從之難¶
　是以利艱正也經曰君子安其身而後動故曰閑輿¶
　衛然後利有攸徃方上九何天之衢徃則合志也必¶
　也擇利於其身擇利於其君是則二三其徳者也何¶
　畜賢之有哉(易/說)¶
　白雲郭氏曰能止健而畜徳无若九二說輹之道也¶
　說輹止健而有之夫欲何為哉蓋欲施之天下國家¶
　非獨善其一身而已此中庸之道也大畜之健中庸¶
<pb:KR1a0041_WYG_026-17a>¶
　天命之性也止健率性之道也九三良馬逐脩道之¶
　教也故中庸言能盡其性則盡說輹之義矣盡其性¶
　而盡人物之性此良馬逐利有攸徃之義也良馬逐¶
　利有攸徃蓋言用道也聖人之畜徳確乎不可拔及¶
　其用也推而放諸四海而準雖有良馬之逐所以合¶
　天衢之志也良馬正為乾象言良馬則知九三畜乾¶
　之徳至於用九矣然自輿説輹之止至於良馬逐之用¶
　中庸之道已備已蓋參天地賛化育之時上合天地¶
<pb:KR1a0041_WYG_026-17b>¶
　之志猶曰利艱貞閑輿衛蓋懼有失焉此中庸始言¶
　戒慎恐懼慎獨終言不愧于屋漏之義不然則湯之¶
　慄慄危懼文王小心翼翼詩書何取焉(易/說)¶
六四童牛之牿元吉象曰六四元吉有喜也¶
　伊川先生曰以位而言則四下應於初畜初者也初¶
　居最下陽之微者微而畜之則易制猶童牛而加牿¶
　大善而吉也槩論畜道則四艮體居上位而得正是¶
　以正徳居大臣之位當畜之任者也大臣之任上畜¶
<pb:KR1a0041_WYG_026-18a>¶
　止人君之邪心下畜止天下之惡人(一无/人字)人之惡止¶
　於初則易既盛而後禁則扞格而難勝故上之惡既¶
　甚則雖聖人救之不能免違拂下之惡既甚則雖聖¶
　人治之不能免刑戮莫若止之於初如童牛而加牿¶
　則元吉也牛之性觝觸以角故牿以制之若童犢始¶
　角而加之以牿使觝觸之性不發則易而無傷以况¶
　六四能畜止上下之惡於未發之前則大善之吉也¶
　○天下之惡已盛而止之則上勞於禁制而下傷於¶
<pb:KR1a0041_WYG_026-18b>¶
　刑誅故畜止於微小之前則大善而吉不勞而无傷¶
　故可喜也四之畜初是也上畜亦然(並易/傳)○教人之¶
　術若童牛之牿當其未能觸時己先制之善之大者¶
　其次則豶豕之牙豕之有牙既已難制以百方制之¶
　終不能使之改唯豶其勢則性自調伏雖有牙亦不¶
　能為害如有不率教之人却須置其檟楚别以道格¶
　其心則不須檟楚將自化矣(李籲/師說)¶
　廣平游氏曰九三良馬逐利艱貞夫然後禁於未發¶
<pb:KR1a0041_WYG_026-19a>¶
　如六四故為童牛而牿加焉格其非心如六五故為¶
　豶豕之牙蓋六四純隂而勢順賢者以剛克止之則¶
　牿牛之象也(易/說)¶
　龜山楊氏曰六四居艮體之下與初為應畜初者也¶
　初雖乾體有健行之才陽微而未壯也故有童牛之¶
　象焉夫牛善觸者也童牛角始生未能觸者也牿之¶
　則易制矣四履近尊之位大臣任畜之責也上以格¶
　君心之非下以畜民之惡如童牛而牿之則元吉而¶
<pb:KR1a0041_WYG_026-19b>¶
　有喜矣至其過惡已成而畜之雖有比干之忠臯陶¶
　之刑不能勝也(易/說)¶
　兼山郭氏曰六四大畜之六四臣位也臣有止君之¶
　象六五君位也君有畜天下之象何以言之經曰剛¶
　上而尚賢能止健大正也大正者主乎艮也艮之能¶
　止者主乎四五之二爻六四以至柔而接乎下初九¶
　以剛健而應乎上上下之情通而能行止之時也方¶
　初九私慾之未行而能畜之將順於其早正救於其¶
<pb:KR1a0041_WYG_026-20a>¶
　小也古之人君垂衣拱手不下袵席之上冕而前旒¶
　以蔽明黈纊充耳以塞聦前疑後丞左輔右弼王居¶
　中无為以守至正其止之有素也必也好惡之已形¶
　嗜慾之已著而欲面折廷爭攖龍鱗犯嚴顔自謂曰¶
　我能事君我能事君何知之晚也故成王剪桐之戱¶
　而唐叔以封非周公孰為之蓋將順之於其早正救¶
　之於其小故也然則六五畜天下者如之何書曰无¶
　若火始燄燄厥攸灼叙是以貴除其本也民惟邦本¶
<pb:KR1a0041_WYG_026-20b>¶
　本固邦寧是則有固本之道也上古結繩以治後世¶
　聖人易之以書契為之書契除民訟之本也周人羣¶
　飲汝勿佚盡執拘以歸于周子其殺絶酒禍之本也¶
　詩首闗雎之義明夫婦之道成父子之親也春秋書¶
　王正月公即位立君臣之正也父子親君臣正使父¶
　父子子夫夫婦婦而各止其分義豈一朝一夕之能¶
　哉蓋申其義去其害之有素是豶豕之牙之義也夫¶
　然後仁者不遺其親義者不後其君日月所照霜露¶
<pb:KR1a0041_WYG_026-21a>¶
　所墜尺地莫非其有一民莫非其臣夫是之謂大畜¶
　也然六四者能盡事君之一心故能有喜六五賴及¶
　於天下故言有慶亦小大之異也(易/說)¶
　白雲郭氏曰四在上卦之初蓋知早辯而止之於初¶
　者止於初則天理不失而人偽不萌故能全其天童¶
　牛全其天者也亦猶人之赤子也自童牛而後角角¶
　而充之其狠戾鬬爭之性斯无不至自赤子而充之¶
　放其良心亦无不至牛豈无童牛之善人豈无赤子¶
<pb:KR1a0041_WYG_026-21b>¶
　之心哉皆以其放不知止故人欲日窮而天理日滅¶
　也孟子言大人不失赤子之心此童牛之牿之象也¶
　吉孰大於是哉牿牢之也童牛不必牿而牿之君子¶
　戒慎乎其所不睹也赤子之心良心也中庸天命之¶
　性也誠是已(易/說)¶
六五豶豕之牙吉象曰六五之吉有慶也¶
　明道先生曰豶豕之牙吉不去其牙而豶其勢則自¶
　善矣治民者不止其爭而教之讓之類是也(劉絢/師訓)¶
<pb:KR1a0041_WYG_026-22a>¶
　伊川先生曰六居君位止畜天下之邪惡夫以億兆¶
　之衆發其邪欲之心人君欲力以制之雖密法嚴刑¶
　不能勝也夫物有緫攝事有機㑹聖人操得其要則¶
　視(一无/視字)億兆之心猶一心道之斯行止之則戢故不¶
　勞而治其用若豶豕之牙也豕剛躁之物而牙為猛¶
　利若强制其牙則用力勞而不能止其躁猛雖縶之¶
　維之不能使之變也若豶去其勢則牙雖存而剛躁¶
　自止其用如此所以吉也君子法豶豕之義知天下¶
<pb:KR1a0041_WYG_026-22b>¶
　之惡不可以力制也則察其機持其要塞絶其本原¶
　故不假刑法嚴峻而惡自止也且如止盗民有欲心¶
　見利則動苟不知教而迫於饑寒雖刑殺日施其能¶
　勝億兆利欲之心乎聖人則知所以止之之道不尚¶
　威刑而修政敎使之有農(一作/耕)桑之業知㢘恥之道¶
　雖賞之不竊矣故止惡之道在知其本得其要而已¶
　不嚴刑於彼而修政於此是猶患豕牙之利不制其¶
　牙而豶其勢也○在上者不知止惡之方嚴刑以敵¶
<pb:KR1a0041_WYG_026-23a>¶
　民欲則其傷甚而无功若知其本制之有道則不勞¶
　无傷而俗革天下之福慶也(並易/傳)○豶豕之牙豕牙¶
　最能嚙害人只制其牙如何制得今人為惡却只就¶
　它惡禁之便无由禁止此見聖人機㑹處(楊遵/道禄)¶
　廣平游氏曰六五柔質而處剛又當尊位質柔則嗜¶
　慾易以深處剛則躁競易以逞當大畜之時賢者以¶
　大中之道正其大本則豶豕之象也禁於未發故能¶
　使之弃所習捐所能而人斯與之矣故有喜格其非¶
<pb:KR1a0041_WYG_026-23b>¶
　心則窒其原矣非特禁未發而已也且幽王之惡大¶
　矣而當時大夫欲訛其心以畜萬邦則畜君之要正¶
　在於格其非心而已故取象於豶豕而无嫌於六五¶
　也蓋豕之為象其躁忿足以傷物而賊仁其嗜慾足¶
　以伐性而滅義今而窒其原則貪欲之情可化為不¶
　求而義不可勝用矣躁忿之質可化為不忮而仁不¶
　可勝用矣君仁莫不仁君義莫不義則非特人與之¶
　而已天斯祐之矣故有慶(易/說)¶
<pb:KR1a0041_WYG_026-24a>¶
　龜山楊氏曰六五君位也為大畜之主任天下之畜¶
　者也惟天生民有欲无主乃亂則民之亂以有欲也¶
　故先王畜天下之惡静亂而息民在窒其欲而已孔¶
　子曰苟子之不欲雖賞之不竊欲民之不竊在上之¶
　不欲耳非刑威所能禁也五以柔順大中而履尊位¶
　其畜天下能不以威刑者也故曰豶豕之牙吉豕牙¶
　躁動而難制非力之所能勝也豶之以窒其欲則躁¶
　動自息矣此先王畜天下之道也(易/說)¶
<pb:KR1a0041_WYG_026-24b>¶
　兼山郭氏曰六五書之費誓曰今惟滛舍牿牛馬先¶
　儒以牿為牢閑疑其非横木也豶豕者去其勢也去¶
　其勢安在有牙而不可犯也童牛之牿殆謂馴之於¶
　初豶豕之牙殆謂絶其勢而制之止也不然則繫于¶
　金柅且不能制其蹢躅也久矣(易/說)¶
　白雲郭氏曰不能止之於初如童牛之牿如大人不¶
　失赤子之心或至於有害當如九二說輹之道故言¶
　豶豕之牙也牛之所以為害者角也豕之所以為害¶
<pb:KR1a0041_WYG_026-25a>¶
　者牙也童牛則止於角未生之初故其止也易豕既¶
　有牙斯不可止必除其牙則不為害矣是猶君子必¶
　盡去人欲然後天性良心可得而復也童牛未嘗失¶
　天性无欲可去故大人不失赤子之心似之牙豕已¶
　有失矣蓋已䧟於人欲者故求其放心之論似之能¶
　求其放心是以吉而有慶也復之不逺復顔子之克¶
　已復禮其義皆相近有喜者自得於一心而已有慶¶
　者喜其廣大及物之意蓋五為君道與四不同能盡¶
<pb:KR1a0041_WYG_026-25b>¶
　已之性以盡人物之性賛天地之化育其慶豈不大¶
　哉(易/說)¶
上九何天之衢亨象曰何天之衢道大行也¶
　伊川先生曰予聞之胡先生曰天之衢亨誤加何字¶
　事極則反理之常也故畜極而亨小畜畜之小故極¶
　而成大大畜畜之大故極而散極既當變又陽性上¶
　行故逐散也天衢天路也謂虚空之中雲氣飛鳥徃¶
　來故謂之天衢之亨謂其亨通曠闊无有蔽阻也在¶
<pb:KR1a0041_WYG_026-26a>¶
　畜道則變矣變而亨非畜道之亨也○何以謂之天¶
　衢以其无止礙道路大通行也以天衢非常語故象¶
　特設問曰何謂天之衢以道路大通行取空豁之狀¶
　也以象有何字故爻下亦誤加之(並易/傳)¶
　横渠先生曰其道大行也升於天何待衢路而進言¶
　无所不通也衢字當為絶句艮為止上二隂也不以¶
　止其類也故亨(易/說)¶
　廣平游氏曰畜道之成至於天人交助則賢路自我¶
<pb:KR1a0041_WYG_026-26b>¶
　而四達矣故上九曰何天之衢亨賢路而謂之天衢¶
　言陟降之當於天心也彖曰剛上而尚賢則大畜之¶
　義主於上九也然崇俊良以列庶位而推轂賢路使¶
　天下无家食之賢者上九之任也故其爻以何天之¶
　衢為言天下至於无家食之賢則道之大行孰盛於¶
　此此大畜所以為先王之盛時也(易/說)¶
　龜山楊氏曰居大畜之終畜極而反則乾道上行矣¶
　故天衢亨也(易/說)¶
<pb:KR1a0041_WYG_026-27a>¶
　白雲郭氏曰孟子曰聖人之於天道命也有性焉君¶
　子不謂命也如童牛之牿豶豕之牙如不失赤子之¶
　心求其放心豈非其性哉能盡是性是以至於天之¶
　衢也何天之衢聖人止於天道矣止於天道然後萬¶
　物各正性命保合太和是以道大行而亨也以在上¶
　言之則蕩蕩乎民无能名之時也以在下言之則仰¶
　之彌髙鑚之彌堅瞻之在前忽焉在後之時也方是¶
　時愽厚配地髙明配天悠久无疆雖日月所照霜露¶
<pb:KR1a0041_WYG_026-27b>¶
　所墜凡有血氣者莫不尊親故曰配天其上九之謂¶
　歟究觀大畜上下卦三爻各相類童牛之牿則知利¶
　己之厲矣豶豕之牙則說輹矣良馬逐則何天之衢¶
　矣蓋艮之所止者乾之健也乾之健為艮之所止也¶
　是以三爻各相類特君臣之道不同耳然尚賢之義¶
　六爻有之乎曰止健與止賢畜徳與畜賢其義皆一¶
　反求尚賢之義於六爻之中亦猶止健畜徳之道也¶
　特尚賢為大畜之一耳止健畜徳足以兼之(易/說)¶
<pb:KR1a0041_WYG_026-28a>¶
　¶
　¶
　¶
　¶
　¶
　¶
　¶
　¶
<pb:KR1a0041_WYG_026-28b>¶
　¶
　¶
　¶
　¶
　¶
　¶
　¶
　大易粹言卷二十六¶

